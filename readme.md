<p>Ο ιατρός Αθανάσιος Σκούρας γεννήθηκε στο Μοναστηράκι Αργολίδας. Αποφοίτησε από το Γυμνάσιο Άργους το 1973 και εισήχθη στην Στρατιωτική Ιατρική Σχολή με σειρά κατάταξης «πρώτος». Απεφοίτησε από την Ιατρική Σχολή του Αριστοτέλειου Πανεπιστημίου Θεσσαλονίκης τον Ιούλιο του 1979 και ορκίστηκε Ιατρός του Πολεμικού Ναυτικού.	</p>

<p>Από το 1979 ως το 1983 υπηρέτησε στην Χειρουργική Κλινική του Ναυτικού Νοσοκομείου Αθηνών.</p>

<p>Από το 1983 ως το 1988 υπηρέτησε στην ΩΡΛ κλινικής της Ιατρικής Σχολής του Πανεπιστημίου Αθηνών και έλαβε την ειδικότητα του χειρουργού ωτορινολαρυγγολόγου.</p>

<p>Το 1989 του απενεμήθη με «άριστα» ο τίτλος του διδάκτορα της Ιατρικής Σχολής του Πανεπιστημίου Αθηνών.</p>

<p>Από το 1988 υπηρετεί στην ΩΡΛ κλινική του Ναυτικού Νοσοκομείου Αθηνών και φέρει τον βαθμό του πλοιάρχου του Πολεμικού Ναυτικού. Εστάλη από το Πολεμικό Ναυτικό για εξειδίκευση στην Πλαστική και επανορθωτική χειρουργική ρινός, προσώπου και τραχήλου στις ΗΠΑ (ΩΡΛ κλινική – τμήμα πλαστικής χειρουργικής προσώπου του Oregon Health Science University, Portland Or. U.S.A) και τη Μεγάλη Βρετανία (Royal Ear, Nose and Throat Hospital στο Λονδίνο).</p>

<p>Εξειδικεύθηκε στα κέντρα αυτά σε όλες τις πλαστικές και επανορθωτικές επεμβάσεις στο πρόσωπο εστιάζοντας το ενδιαφέρον του στην <a href="https://askouras.gr/rhinoplasty.php">λειτουργική ρινοπλαστική</a>.</p>

<p>Το 2000 ίδρυσε και οργάνωσε ομάδα εξειδικευμένη στην ρινοχειρουργική και εκτελεί περί τις 700 ρινοπλαστικές ετησίως.</p>
<p>Ένας μεγάλος αριθμός ασθενών προσέρχεται στον κ. Σκούρα για επανορθωτική ρινοπλαστική μετά από αποτυχημένες προηγούμενες επεμβάσεις. Εφαρμόζοντας ειδικές μεθόδους</p>

<ul>
<li>Ανοικτή ρινοπλαστική</li>
<li><a href="https://askouras.gr/otoplasty.php">Ωτοπλαστική - Αφεστώτα Ώτα</a></li>
<li>Χρησιμοποίηση μοσχευμάτων για αποκατάσταση ράχης και κορυφής</li>
<li>Αποκατάσταση ρινικής βαλβίδας της ρινός με τη μέθοδο Butterfly</li>
</ul>
<p>έχει τη δυνατότητα να αντιμετωπίζει και τις πλέον πολύπλοκες περιπτώσεις επανορθωτικής ρινοπλαστικής.</p>

<p>Το 1997 οργάνωσε και προέδρευσε στο 1ο Συνέδριο λειτουργικής ρινοπλαστικής που έλαβε χώρα στην Αθήνα με επίδειξη ζωντανών χειρουργείων και με κορυφαίους ξένους ομιλητές (Ted Cook, U.S.A., Tony Bull U.K., Pietro Palma, Italy).</p>
<p> Συμμετέχει σαν ομιλητής σε ελληνικά και διεθνή συνέδρια όπου αναπτύσσει θέματα εξειδικευμένα ρινοπλαστικής. Έχει πλήθος δημοσιεύσεων σε Ελληνικά και ξένα περιοδικά σχετικές με την ρινοπλαστική.</p>

<p>Είναι μέλος της Αμερικανικής Ακαδημίας Πλαστικής Χειρουργικής προσώπου, της Ευρωπαϊκής Ακαδημίας Πλαστικής Χειρουργικής Προσώπου και της διεθνούς Ακαδημίας Πλαστικής Χειρουργικής Προσώπου.	</p>

<p>Το 2007 ίδρυσε την Ελληνική Εταιρεία Λειτουργικής Ρινοπλαστικής της οποίας προεδρεύει με σκοπό να προάγει την παροχή υπηρεσιών υψηλής ποιότητας στον τομέα της λειτουργικής ρινοπλαστικής στη χώρα μας.</p>

<p>Ο κ. Σκούρας λέει: <span>«Η φιλοσοφία μου στη ρινοπλαστική είναι η δημιουργία μια μύτης φυσικής, αρμονικής στο πρόσωπο κάθε ασθενούς που λειτουργεί και αναπνέει σωστά.Πιστεύω ότι περιορίζοντας και εξειδικεύοντας το αντικείμενό μου στη λειτουργική ρινοπλαστική έχω τη δυνατότητα να τελειοποιώ τις τεχνικές μου και να τις ανεβάζω σε πολύ υψηλό επίπεδο αγγίζοντας την τελειότητα»</span>.</p>

<p>Τον ελεύθερο χρόνο του τον αφιερώνει στην οικογένειά του. Είναι πατέρας δύο παιδιών , του Γιώργου που είναι πτυχούχος της Ιατρικής Σχολής Αθηνών και ακολούθησε την Πλαστική Χειρουργική και της Έλενας, πτυχούχου του Τμήματος Επικοινωνίας και Marketing του Οικονομικού Πανεπιστημίου Αθηνών, με Μaster στη Διοίκηση και τα Οικονομικά της Υγείας. Σύζυγός του είναι η Αθηνά Αγγελίδου – Σκούρα, Ιατρός Πνευμονολόγος, Αν. Διευθύντρια του Ν.Ν.Θ.Α.</p>
